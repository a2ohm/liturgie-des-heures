Nostrae concinimus gentis Apostolum,<br>
Per quem sancta Dei relligio stetit,<br>
Per quem tincta sacro sanguine civitas<br>
Fructus protulit uberes.<br>
<br>
Heu&nbsp;! te, sancte senex, quis furor impetit&nbsp;?<br>
Cur plebs imméritam te rapit ad necem&nbsp;?<br>
Nil morum gravitas, nil venerabilis<br>
Frontis canities movet.<br>
<br>
Urbem per médiam, victima nobilis<br>
Raptaris lacero corpore pulchrior&nbsp;;<br>
Dum fers tanta, siles&nbsp;: corporis immemor<br>
Caelum mente praeoccupas.<br>
<br>
Quo te cumque furor barbarus abripit,<br>
Fusus vulnéribus signat iter cruor,<br>
Quo, sparso véluti sémine, lectior<br>
Surgit Christianum seges.<br>
<br>
Haec mors magnanimum Pontificem decet,<br>
Qui se pro populis dévovet hostiam&nbsp;:<br>
Sic Patrio moriens, Christe, litaveras<br>
Factus victima Pontifex.<br>
<br>
Nutu cuncta tuo qui regis, O Pater&nbsp;!<br>
FiIi, cuncta tua qui réparas Cruce&nbsp;:<br>
Fac qui corda foves, Spiritus, ut Patrum.<br>
ln natis amor ardeat. Amen.<br>

