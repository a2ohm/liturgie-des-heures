Débitis patrem canat Irenaeum<br>
Civitas hymnis sociosque pugnae,<br>
Qui sacras una meruere fuso<br>
Sanguine palmas<br>
<br>
Fontibus puris, duce Polycarpo,<br>
Ebibit tantos pietatis haustus,<br>
Ut jugo Christi velit universas<br>
Subdere gentes.<br>
<br>
Pothino primum datus administer,<br>
Sublevat longo sénio gravatum,<br>
Et gregem signis monitisque sanctum<br>
Firmat et auget.<br>
<br>
Praesulem factum novus ardor urit,<br>
Haereses pellit, simulacra calcat,<br>
Dum rogat pacem, metuenda ponit<br>
Fulmina Victor.<br>
<br>
Non oves illi satis est tuéri&nbsp;;<br>
Caritas nescit générosa fines&nbsp;:<br>
Proximas, missis fidei ministris,<br>
Asserit urbes .<br>
<br>
Summa laus Patri, Genitoque summa&nbsp;;<br>
Spiritus, compar tibi sit potestas&nbsp;:<br>
Dante te, sanguis pretiosus urbem<br>
Servet in aevum. Amen.<br>
